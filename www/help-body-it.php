<html>
<head>
  <meta charset="UTF-8">
  <title></title>
</head>

<body>
  <a name="top" id="top"></a>

  <div class="jumbotron jumbotron-alt">
    <h1>Diem Café: che cos'è?</h1>

    <p>Ti invitiamo a partecipare a una nuova esperienza di
    discussione in DiEM25, un World Café online. Questa metodologia
    di dibattito ha avuto un certo successo ed è ben documentata
    <a href="http://www.theworldcafe.com/">qui</a> e altrove.</p>

    <p>Stiamo creando un sito web che si chiama Diem Café, una
    sorta di spazio pubblico che può essere usato in diverse
    occasioni.</p>

    <p>Prima di approfondire i dettagli, devi sapere che stiamo
    cercando volontari per <i>ospitare gli eventi.</i></p>

    <p>È molto facile ospitare un evento: il ruolo e le
    responsabilità del "padrone di casa" sono dettagliate <a href=
    "#host">qui</a>. Ti invitiamo a presentarti come volontario se
    vuoi aiutarci a coronare con successo questo bellissimo
    esperimento. Se ci fossero più padroni di casa del necessario,
    la web app sorteggia quelli che partecipano all'evento.</p>
  </div>

  <div class="jumbotron">
    <h2>Come partecipare</h2>

    <p>Per partecipare al Wold Café è sufficiente:</p>

    <ol>
      <li><a href="#register">Registrarsi</a> preventivamente</li>

      <li><a href="#login">Accedere</a> 10 minuti prima
      dell'evento</li>

      <li>Chiere un <a href="#table">tavolo</a> </li>

      <li>Durante ogni <a href="#section">sezione</a> si discuterà
      un insieme di domande su diversi tavoli contemporaneamente,
      durante diversi <a href="#round">turni</a></li>

      <li>Le domande sono assegnate a caso</li>

      <li>Bisogna attenersi <a href="#etiquette">al
      protocollo</a></li>

      <li>Prendi <a href="#notes">degli appunti</a> <b>molto
      brevi</b></li>

      <li>Alla fine di ogni turno, passi al tavolo successivo</li>

      <li>Sarai informato sui risultati, subito dopo il Café,
      appena disponibili</li>
    </ol><a href="#top">Torna su</a>
  </div><a name="register" id="register"></a>

  <div class="jumbotron jumbotron-alt">
    <h2>Registrazione</h2>

    <p>Ti consigliamo di registrati per tempo, quanto prima, tanto
    meglio per l'organizzazione. Serve solo un email, così possiamo
    contattarti, e il tuo nome, così gli altri membri sanno come
    dirigersi a te, secondo le tue preferenze per la lingua (per
    favore dai un'occhiata a questa <a href="#language">nota
    importante</a> sulla lingua). Dovremmo anche sapere se sei
    volontario per ospitare un tavolo, è veramente molto facile e,
    allo stesso tempo, importante. Clicca <a href=
    "register.php">qui</a> per maggiori dettagli.</p><a href=
    "#top">Torna su</a>
  </div><a name="login" id="login"></a>

  <div class="jumbotron">
    <h2>Accesso</h2>

    <p>Per partecipare è sufficiente accedere <b>10 minuti</b>
    prima dell'evento. Una volta entrato puoi vedere il programma
    che sarà discusso nell'evento in questione e la relativa
    tempistica. Se devi abbandonare l'evento, ti chiediamo di
    scollegarti, così i tuoi compagni di tavolo non rimarranno da
    soli.</p><a href="#top">Torna su</a>
  </div><a name="zoom" id="zoom"></a>

  <div class="jumbotron jumbotron-alt">
    <h2>Zoom</h2>

    <p>Zoom è lo strumento di videoconferenza utilizzato da DiEM
    Café. Devi scaricarlo preventivamente e testarlo, possibilmente
    con un amico, per evitare sorprese con l'audio.</p>

    <p>Puoi scaricare il Cliente Zoom per Meeting direttamente
    <a href="https://zoom.us/download" target="_blank">qui</a> per
    la maggior parte dei sistemi operativi su PC, dispositivi
    mobili o il plugin per Chrome e Firefox. Per l'installazione
    sotto Linux segui <a href=
    "https://support.zoom.us/hc/en-us/articles/204206269-Linux-Installation"
    target="_blank">queste istruzioni</a> (in inglese).</p>

    <p>Quando hai installato Zoom, cliccando su "Unisciti" dal link
    del tuo <a href="#table">tavolo</a> si apre Zoom e ti collega
    all'evento.</p>

    <p>Per ospitare un tavolo devi fare il login in Zoom e creare
    un account (o collegarti attraverso una rete sociale). Una
    volta collegato, si apre una seconda finestra dove puoi
    cliccare "Start with video" per avviare una nuova riunione. La
    finestra della riunione si apre e Zoom dovrebbe riconoscere
    automaticamente la impostazioni della webcam e del microfono. A
    questo punto devi copiare e incollare il link alla riunione,
    così gli altri partecipanti possono "unirsi" a te.</p><a href=
    "#top">Torna su</a>
  </div><a name="section" id="section"></a>

  <div class="jumbotron">
    <h2>Le sezioni</h2>

    <p>L'evento è diviso in sezioni. Durante ogni sezione la stessa
    domanda, o insieme di domande, è discussa contemporaneamente su
    diversi tavoli durante più turni (normalmente tre). È prevista
    una pausa tra le sezioni e brevi intervalli tra un turno e il
    successivo, per permettere a tutti di sgranchirsi le
    gambe.</p>legs.<a href="#top">Torna su</a>
  </div><a name="round" id="round"></a>

  <div class="jumbotron jumbotron-alt">
    <h2>Turni</h2>

    <p>Ogni turno di discussione dura 22 minuti, periodo durante il
    quale tutti i gruppi discutono, ognuno attorno al proprio
    tavolo, nella stessa conferenza di Zoom, la domanda che appare
    sullo schermo. Alla fine di ogni turno, un avviso acustico
    segnala lo scadere del tempo a disposizione. Dopo questo
    segnale ci sono ancora tre minuti per completare il
    turno.</p><a href="#top">Torna su</a>
  </div><a name="table" id="table"></a>

  <div class="jumbotron">
    <h2>I tavoli</h2>

    <p>Un tavolo del Café è un luogo virtuale dove la stessa
    domanda è affrontata da diversi gruppi di persone durante più
    turni. Solo chi ospita rimane allo stesso tavolo, dove si parla
    la stessa lingua per tutti i turni di una sezione.</p>

    <p>All'inizio dell'evento (o alla fine di ogni turno), nel tu
    browser appare un nuovo pulsante che ti permette di collegarti
    a un tavolo. Una volta collegato, quando chi ospita il tavolo è
    pronto, appare il link alla videoconferenza con Zoom. Clicca su
    "collegati" e se non dovesse funzionare, puoi sempre copiare e
    incollare il link a mano in una nuova scheda. Suggeriamo di non
    chiudere le finestre o schede durante un evento, tanto meno
    finchè il turno corrente non è concluso.</p>

    <p>Nella parte sinistra della schermata del tavolo trovi il
    riassunto degli appunti relative ai turni conclusi e, a destra,
    una spazio vuoto per aggiungere appunti. Per favore prima di
    iniziare leggi <a href="#notes">qui</a> come prendere appunti.
    Alla fine di ogni turno questo spazio con gli appunti conterrà
    le idee più importanti che sono emerse durante la
    discussione.</p><a href="#top">Torna su</a>
  </div><a name="notes" id="notes"></a>

  <div class="jumbotron jumbotron-alt">
    <h2>Gli appunti</h2>

    <p>Queste discussioni devono produrre risultati tangibili di
    modo che ogni partecipante possa comprendere i punti in comune
    e quelli di disaccordo con il resto del gruppo. Per gestire gli
    appunti al meglio, questi non dovranno superare i 140
    caratteri, e uno spazio per appunti sarà "pieno" quando ne
    contiene cinque.</p>

    <p>Gli appunti non possono essere cancellati e devono
    riguardare i temi principali, le idee discusse e le conclusioni
    a cui si è giunti, pertanto, prenditi un minuto prima di
    cliccare su "condividi". Ti invitiamo a discutere gli appunti
    presi con gli altri partecipanti al tavolo prima di cliccare su
    "condividi". Quando il tempo a disposizione termina, lo spazio
    per appunti si blocca - è il momento di cambiare
    tavolo.</p><a href="#top">Torna su</a>
  </div><a name="language" id="language"></a>

  <div class="jumbotron">
    <h2>La lingua</h2>

    <p>L'obiettivo è di aperti a quante più persone possibile.
    Molta gente parla solo la lingua madre e per questo la lingua
    ha la precedenza quando si assegnano le persone ai tavoli.
    Però, se ci sono poche persone che parlano solo una certa
    lingua, magari una non molto diffusa come l'Esperanto,
    potrebbero non incontrare persone di altre nazionalità o
    culture. Ci dispiace per questi casi ma è il meglio che
    possiamo fare.</p>

    <p>Se ti senti a tuo agio a parlare più di una lingua, non
    essere timido e dillo, specialmente se è una lingua poco
    diffusa. Le tue capacità linguistiche aiutano a creare una
    miscela interessante che converte DiEM Café in una vera
    esperienza paneuropea.</p><a href="#top">Torna su</a>
  </div><a name="host" id="host"></a>

  <div class="jumbotron jumbotron-alt">
    <h2>Come gestire un tavolo</h2>

    <p>Abbiamo bisogno di un po' di aiuto da parte tua. DiEM Café è
    una piattaforma che, per funzionare, dipende anche dagli utenti
    che devono svolgere alcune mansioni. Molto semplici, certo, ma
    essenziali. Ogni tavolo del Café consiste in una scheda del
    browser nel sito di DiEM Café e di un video di Zoom nella
    relativa finestra per la videoconferenza. In ogni tavolo uno
    degli utenti deve essere il "padrone di casa" che è
    responsabile della creazione della conferenza e di pubblicare
    l'identificativo del tavolo nella relativa scheda. Inoltre ti
    chiediamo, se stai gestendo tu un tavolo, di completare gli
    appunti durante gli ultimi minuti della conferenza, se non
    l'hanno fatto gli altri utenti.</p>

    <p>Chi gestisce un tavolo non è necessariamente un moderatore,
    però deve svolgere alcune semplici attività che sono
    dettagliate nella sezione del <a href=
    "#etiquette">protocollo</a>.</p><a href="#top">Torna su</a>
  </div><a name="etiquette" id="etiquette"></a>

  <div class="jumbotron">
    <h2>Il protocollo</h2>

    <p>Principalmente DiEM Café permette di condividere apertamente
    con gli altri membri di DiEM le nostre posizioni. Dobbiamo
    essere capaci di creare un'atmosfera coperativa, costruttiva e
    rilassante. Per questo proponiamo un semplice <a href=
    "#conduct">codice di comportamento</a>.</p>

    <p>Per utilizzare il tempo nel modo più efficace,
    suggeriamo:</p>

    <ol>
      <li>La discussione inizia appena tutti i partecipanti sono
      presenti</li>

      <li>Il padrone di casa chiede agli altri partecipanti se
      preferiscono una sessione sponanea o moderata</li>

      <li>Se necessario si sceglie un moderatore</li>

      <li>Breve introduzione di tutti i partecipanti al tavolo</li>

      <li>Il padrone di casa riassume brevemente i risultati della
      sessione precedente (massimo due minuti)</li>

      <li>Si apre il dibattito</li>

      <li>Si prendono gli appunti come indicato</li>

      <li>Partecipa attivamente e torna per il prossimo evento</li>
    </ol><a href="#top">Torna su</a>
  </div><a name="conduct" id="conduct"></a>

  <div class="jumbotron jumbotron-alt">
    <h2>Codice di comportamento suggerito</h2>

    <ul>
      <li>Rispetto reciproco e cerca di cedere la parola anche a
      chi ha parlato meno</li>

      <li>Non obbligare nessuno a parlare</li>

      <li>Tieni presente che non tutti hanno una webcam</li>

      <li>Parla lentamente e cerca di farti capire
      <b>soprattutto</b> se stai parlando nella tua lingua
      madre</li>
    </ul><a href="#top">Torna su</a>
  </div>
</body>
</html>
